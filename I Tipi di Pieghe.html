<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>I Tipi di Pieghe</title>
  </head>
  <body>
    <h1>I Tipi di Pieghe</h1>
    <p>
      L'Arte dell'Origami richiede pazienza e molta pratica ma anche conoscenza
      delle pieghe e delle corrispettive basi. Vediamone alcune: "PIEGA A
      VALLE", ottenuta piegando il lembo del foglio in modo che all'osservatore
      la piega così ottenuta formi un avvallamento; "PIEGA A MONTE", ottenuta
      piegando il lembo del foglio in modo che all'osservatore la piega così
      ottenuta formi uno spigolo; "PIEGA A FISARMONICA", costituita da una piega
      a valle ed una a monte successiva; "PIEGA A LIBRO", una piega a valle che
      coinvolge una parte di foglio già modellata da altre pieghe, che viene
      così mossa lungo una direttrice come, appunto, se si stesse sfogliando un
      libro. Inoltre, numerose figure origami prendono le mosse da una forma di
      base, una figura piana semplice realizzata sempre nello stesso modo e da
      cui si sviluppa la variazione che porta alla figura completa. Le
      principali basi sono: "base aquilone", costituita dalla piegatura di due
      lati del foglio adiacenti allo stesso angolo di modo che combacino lungo
      la diagonale e poi da una piegatura lungo quella stessa diagonale; "base
      pesce", una complessa forma il cui risultato finale è un rombo, così
      chiamata perché da essa si sviluppa in poche mosse la forma della carpa;
      "base quadrata", una base che assume la forma indicata dal suo nome dopo
      due successive pieghe a valle di un quadrato lungo le diagonali; "base
      triangolare", una base che assume la forma indicata dal suo nome dopo due
      successive pieghe a valle di un quadrato lungo le mediane; "base gru",
      variante della base pesce da cui prende forma in poche mosse la
      tradizionale gru augurale; "base fiore", ibrido tra la base quadrata e la
      base gru da cui si realizza il crisantemo; "base busta", una base che si è
      diffusa negli anni ottanta ispirata ai passaggi per la realizzazione del
      crisantemo; "base girandola", un'elaborazione della base busta. L'origami
      a parallelogramma (quadrato, rettangolo e rombo) è descritto da un sistema
      di equazioni elegante.
    </p>
  </body>
</html>
